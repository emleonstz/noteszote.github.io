<p>SURA YA KWANZA</p>
<ul>
<li>MISINGI BORA YA UDEREVA</li>
</ul>
<p><strong>Dereva ni nani?</strong></p>
<p>Dereva ni mtu yeyote anayeendesha au anayejaribu kuendesha au kuongoza chombo au kundi Fulani kwa maelekezo au mfumo wa kufuata vile anavyotaka yeye dereva.</p>
<p><strong>Dereva</strong></p>
<ul>
<li>Mtu yeyote anayeendesha au kujaribu kuendesha au ni mkuu katika kuliongoza gari ikiwa ni pamoja na mkufunzi anayemfundisha dereva au mwanafunzi .</li>
<li>Kwa upande wa wanyama ni mtu anayeoongoza wanyama hao mmoja au kundi zima.</li>
<li>Kwa upande wa gari livutwalo dereva ni Yule anayeendesha gari linalovuta linguine.</li>
</ul>
<p>Madereva wengi nchini Tanzania wameingia kwenye taaluma ya udereva na kupata leseni&nbsp; za madaraja mbalimbali&nbsp; bila ya kupata mafunzo rasmi ya darasani naya vitendo. Wengi&nbsp; wa madereva wameujua udereva kwa kupitia sehemu&nbsp; mbalimbali zisizo&nbsp; rasmi kama:</p>
<ol>
<li><strong>Kuwatingo</strong></li>
</ol>
<p>Madereva wengi anaoendesha magari walikuwa wasaidizi au utingo wa magari mbalimbali.</p>
<ol>
<li><strong>Kuwa waosha Magari</strong></li>
</ol>
<p>Wengine walikuwa waosha magari, katika kufanya kazi hizo baadhi yao walibahatika kuwa na mahusiano na madereva ambao waliwaruhusu kuyawasha na kuyaongeza au kuyaegesha vizuri.</p>
<ul>
<li><strong>Kuwa fundi wa magari</strong></li>
<li>Madereva wengine wanajua zaidi ufundi wa magari kuliko hata kuendesha gari.</li>
<li>Udereva walijifunza kwa utundu tu kwa vile magari ya kujifunzia waliyapata kirahisi yaani yale magari wa yateja yanayoletwa karakana kwa ajili ya matengenezo.</li>
<li>Hivyo fundi wa magari alijua udereva kwa kubahatisha tu bila kujua misingi na taratibu zinazohitajika kitaalam na kisheria.</li>
</ul>
<ol>
<li><strong>Kufundishwa na ndugu au rafiki</strong></li>
</ol>
<p>Madereva wengine wamejua udereva kupata leseni kwa kufundishwa&nbsp; na ndugu zao ambao hawana ujuzi&nbsp; wowote, hivyo kuwa na kiwango cha chini cha udereva kwa kutopata mafunzo rasmi ya udereva.</p>
<p>&nbsp;</p>
<p><strong>&nbsp;</strong></p>
<ol>
<li><strong>Kujisajili katika shule ya udereva</strong></li>
</ol>
<ul>
<li>Baadhi walijisajili katika shule za udereva ambazo nazo hazikuwa na wataalamu wa udereva, hivyo kupata nadharia isiyostahili na isiyokamilika . Nyingi ya shule hizo hazina waalimu wa kutosha waliofuzu kitaalamu, mitaala na nyenzo za kufundishia.</li>
<li>Njia zote hizi na zingine nyingi zilizotumika kuwatayarisha baadhi ya madereva ambao wako barabarani hivi sasa, ndizo zilizofanya kuwa na madereva wenye ujuzi wa kiwango cha chini na kuchangia kuwa na ajali nyingi za barabarani ambazo zingezuilika.</li>
<li>Hivyo basi dereva anayezaliwa hivi sasa anapaswa kuwa mtaalam, mweledi na mtetezi wa misingi inayostahili kufuatwa barabarani.</li>
</ul>
<p><strong>&nbsp;&nbsp;&nbsp;&nbsp;&nbsp;&nbsp; Aina za madereva</strong></p>
<p>Njia zote hizi na nyingine zilitumika&nbsp; kuwatayarishia baadhi ya madereva ambao wako barabarani&nbsp; hivi sasa, ambao wamegawanyika katika makundi matatu, madereva hao wamepewa majina ya wanyama kwani ujongeaji wao wawapo barabarani huelekea na ule wa wanyama husika.</p>
<p><strong>&nbsp;</strong></p>
<p><strong>Aina za madereva </strong></p>
<ul>
<li>Dereva kenge (Huendesha kwa mwendo kasi mkubwa na kukurupuka)</li>
<li>Dereva nyoka (Huendesha kwa mbwembwe na kupinda pinda, hatulii)</li>
<li>Dereva kinyonga (Hufuata sheria na kujali watumiaji wengine wa barabara)</li>
</ul>
<p><strong>&nbsp;</strong></p>
<p><strong>Misingi au nguzo za udereva bora</strong></p>
<p>Zipo nguzo tano za awali za udereva bora ambazo ni;</p>
<ul>
<li>Uwajibikaji</li>
<li>Umakini</li>
<li>Utambuzi</li>
<li>Uvumilivu</li>
<li>Kujiamini</li>
</ul>
<p><strong>Sifa za udereva bora.</strong></p>
<p>Zipo sifa tano za dereva bora ambazo ni kama ifuatavyo;</p>
<ul>
<li>Elimu</li>
<li>Uzoefu</li>
<li>Uwajibikaji</li>
<li>Umahili</li>
<li>Tabia njema</li>
</ul>
<p><strong>&nbsp;</strong></p>
<p><strong>Mambo ya kuzingatia barabarani</strong></p>
<ol>
<li><strong>Watumiaji wa Barabara</strong></li>
</ol>
<p>Dereva anapaswa kuzingatia ukweli kwamba&nbsp; barabarani kuna vyombo mbalimbali na watumiaji wengine wa barabara kama vile mabasi, malori, matrekta, magari madogo, wapanda pikipiki, baiskeli, mikokoteni n.k ambapo vyombo vyote hivi vinatumiwa na madereva wenye&nbsp; ujuzi na uzoefu unao tofautiana.</p>
<p>&nbsp;</p>
<p>Kila siku barabarani kuna madereva ambao ni mala yao ya kwanza kuongoza vyombo vya usafiri, kwahiyo lolote linaweza kutokea hivyo dereva anapaswa kuchukua taadhali kubwa anapoongoza chombo chake ili mfumo mzima wa usafirishaji ufanikiwe.</p>
<p>Ikumbukwe kuwa barabarani wapo watoto wadogo, wanafunzi wa shule, akina mama wajawazito, wagonjwa, wazee, vichaa, wengine ni mala yao ya kwanza kutumia barabara kubwa za mijini, wote hawa wanaitaji kuangaliwa na madereva, wanapoongoza vyombo vyao. Hivyo ni lazima dereva kuzingatia kupunguza mwendo kasi, kuheshimu taa za kuongoza magari na vivuko vya watembea kwa miguu (zebra crossing).</p>
<ol>
<li><strong>Mazingira ya barabarani</strong></li>
</ol>
<p>Mazingira ya barabara yanajumuisha ishara, michoro na alama mbalimbali pembezoni wa barabara, mabega ya barabara, ubovu wa barabara na vitu vingine vyote vinavyo zunguka barabara anakopita dereva.&nbsp; Kwa maana hiyo dereva anapaswa kuelewa na kutambua mazingira yanayo ambatana na gari na barabara ambapo gari yake inapita.</p>
<p>&nbsp;</p>
<ol>
<li><strong>Sheria za usalama barabarani </strong></li>
</ol>
<p>Ni lazima dereva mweledi azijue na kuzingatia sheria zinazohusiana na matumizi bora ya barabara kulingana na sheria ya usalama Barabarani Na.30 ya mwaka 1973 kama ilivyorekebishwa mwaka 1990 na 1996. Sheria hii inatoa utaratibu mzima wa usafiri wa barabara, sheria inaonyesha mahusiano mazuri kati ya watumia barabara wote, vyombo vya usafiri na mazingira.</p>
<p>&nbsp;</p>
<p><strong>UMUHIMU WA MAFUNZO YA UDEREVA. </strong></p>
<p>Magari ya abiria na mizigo ni vyombo muhimu sana katika huduma ya usafirishaji kwa vile huduma hii vigezovyake vinahitaji sana ufanisi&nbsp; ambao&nbsp; haupatikani kwa njia ya mafunzo tu.</p>
<p><strong>Mteja wa huduma ya usafiri hutarajia ufanisi katika vigezo vifuatavyo.</strong></p>
<ol>
<li>Kufika aendako kwa wakati</li>
<li>Kuwafikisha abiria waendako au mizigo salama.</li>
</ol>
<ul>
<li>Dereva na kondakta wanapaswa kumsafirisha Abiria kwa Raha.</li>
</ul>
<ol>
<li>Huduma kwa mteja.</li>
</ol>
<p><strong>Madhumuni ya huduma bora kwa abiria.</strong></p>
<ul>
<li>Kukidhi haja ya abiria kwa kutimiza matarajio yake ya kumfikisha aendako kwa wakati, salama na kwa raha.</li>
<li>Kuongeza idadi ya abiria na hivyo kujihakikishia soko.</li>
<li>Kuwahamasisha abiria kuendelea kutumia huduma bora za kampuni</li>
<li>Kuimarisha ushindini na washindani wengine kwa kutoa huduma bora</li>
<li>Kudhibiti gharama za uendeshaji ili kuweza kuweka nauli ya kuvutia wateja.</li>
</ul>
<p>Madhumuni haya hayawezi kufanikishwa na uongozi wa kampuni peke yake bila ya ushirikiano wa dereva na kondakta hivyo ni lazima dereva na kondakta wapate mafunzo</p>
