<p><strong>SURA YA TATU</strong></p>
<ul>
<li><strong>UDEREVA WA KUJIHAMI</strong></li>
</ul>
<p>Udereva wa kujihami ni udereva wa kutumia akili na ueledi ili kuzuia ajali.</p>
<p>Mambo ya kuzingatia katika udereva wa kujihami ni;</p>
<ul>
<li>Kutambua hatari inayoweza kutokea</li>
<li>Kuelewa mbinu sahihi ya kuzuia ajali</li>
<li>Kutekeleza kwa wakati (kuwa na maamuzi sahihi na ya haraka)</li>
</ul>
<p>&nbsp;</p>
<ol>
<li><strong> Falsafa ya udereva. </strong></li>
</ol>
<p>Madereva wengi hapa nchini wamefanya kazi hii iwe ngumu na kurudisha nyuma hadhi yake ama kwa kutojali, kutoelewa au kupuuza, katika kufanya hivyo watu wengi huwadharau. Lakini ieleweke wazi kwamba safari yeyote kwa gari huwa na furaha na mafanikio kutokana na ubingwa na umakini wa dereva mwenyewe, hivyo dereva nikama daktari au rubani ambaye ana dhamana ya kuwafariji abiria wake (kama anao abiria).</p>
<ol start="2">
<li><strong>Mazingira </strong></li>
</ol>
<p>Jambo ambalo madereva wanatakiwa kulijua&nbsp; ni kujiheshimu na kujali kazi yao. Kufanya hivyo dereva ataheshimiwa kama mabingwa.</p>
<p>Ili kazi hii ionekane muhimu na&nbsp; ya kuheshimika mbele ya watu ni muhimu mambo kadhaa yazingatiwe na dereva mhusika yakiwemo:</p>
<ol>
<li>Tabia njema, kauli nzuri na tabasamu zisizoisha.</li>
<li>Utunzaji wa gari- kiufundi, kiusafi na kiutendaji</li>
<li>Uendeshaji mzuri.</li>
<li>Unadhifu wa mwili na mavazi.</li>
<li><strong>Wajibu wa dereva</strong>.</li>
<li>a) Kuangalia na kutunza vizuri gari au chombo cha uendeshacho, kabla na baada ya kazi.</li>
<li>b) Kuhakikisha anfanya kazi yake vizuri kwa uadilifu na nidhamu ,kuufikisha mzigo katika muda na mahali panapotakiwa na pia kufikisha gari salama.</li>
<li>c) Kwa upande wa dereva wahudumiao watu , wanatakiwa kuwa mfano bora na utumishi mwema wenye unyenyekevu, wema , na</li>
<li>d) Lazima ajue haki na wajibu wake daima. Kama ajari ikitokea na sehemu hiyo ni salama kwake lazima atoe huduma ya kwanza kwa walioumia na kufanya mipango ya haraka ya kuwapeleka hospitali kwa matibabu. Halafu apeleke taarifa kituo cha polisi kuhusu leseni yake, cheti cha bima na pia muhtasari wa kweli kuhusu tukio la ajari.</li>
<li>e) Kumbuka kutoa taarifa kwa mwaajiri wako kila inapo bidi.</li>
<li>f) baada ya kazi rudisha gari au chombo chochote kikiwa katika hali nzuri. Kama kuna matatizo hakikisha unamjulisha fundi au mmiliki kwa wakati.</li>
<li><strong> Vivutio </strong></li>
</ol>
<p>Ni vitu vinanyomfanya mtu afanye kazi kwa bidii&nbsp; zaidi na ari kubwa ili kufikia lengo.</p>
<p><strong>Vivutio hivyo ni kama:-&nbsp;&nbsp; </strong>Nyongeza ya mishahara, kupanda cheo, kulipwa posho maalum, kusifiwa au kupewa cheti cha pongezi ni vivutio ambavyo dereva anaetimiza wajibu wake bila shaka uongozi unamzawadia anavyo stahili &ldquo;Kumbuka utavuna ulicho panda&rdquo;.</p>
<ol start="5">
<li><strong> Gari </strong></li>
</ol>
<p>&nbsp;Gari ni chombo cha moto kinachoendeshwa barabarani kwa kudhibitiwa na dereva.</p>
<ol start="6">
<li><strong> Udereva bora barabarani.</strong></li>
<li><strong>Kuzingatia kanuni za barabarani </strong></li>
</ol>
<p>Kanuni hizi zipo kisheria na zinasisitiza sana matumizi bora ya barabara kwa watumiaji wote. Hivyo endesha gari kwa kuzingatia kanuni na sheria za usalama barabarani.</p>
<ol>
<li><strong>Kutambua hatari na kuijua Barabara yako.</strong></li>
</ol>
<p>Wakati wote unapo kuwa barabarani hakikisha kuwa mawazo&nbsp; yako yote yapo kwenye chombo ukiendeshacho na barabara unamopita.</p>
<ol>
<li><strong>Kuwamtulivu </strong></li>
</ol>
<p>Fikiri kabla ya kufanya kitendo chochote,&nbsp; na usipaparike kabisa..</p>
<ol>
<li><strong>Kuwa na subira </strong></li>
</ol>
<p>Lazima uwe na subira wakati unapotarajia kuwapita wengine, husiwe na haraka wala pupa ya kuwapita wengine bila ya kuchukua tahadhari. Zingatia kanuni ishara/ hendiketa, vioo na tendo kabla ya kufanya uhamuzi wowote uwapo barabarani.</p>
<ol>
<li><strong>Umakini barabarani</strong></li>
</ol>
<p>Umakini huondoa mashaka hivyo huendeshaji gari mzuri huambatana na utoaji wa maamuzi ya busara. Ili kudumisha umakini jiepushe na ulevi, fikra nzito, njaa na uchovu.</p>
<ol>
<li><strong>Mwendo </strong></li>
</ol>
<p>Tumia mwendo wa kiasi kwa uangalifu na endesha kwa mwendo mkali sehemu ambazo zinafaa tu. Siyo salama na wala busara kuendesha kwa mwendo mkali. Ni lazima mwendo huambatane na hali ya barabara, ubora wa gari lenyewe, umahiri wa dereva na afya ya dereva husika.</p>
<p>&nbsp;</p>
<ol>
<li><strong>Matunzo ya Gari</strong></li>
</ol>
<p>Itunza gari yako ili iwe na maisha marefu hivyo kuwa mwamgalifu na kufuata utaratibu wakati unapotumia&nbsp; breki, klachi&nbsp; ekiselereta na fanya sevisi ya gari lako maramara.</p>
<ol>
<li><strong>Kutoa ishara </strong></li>
</ol>
<p>Toa ishara zilizo sahihi na tumia honi kwa busara na kwa wakati muafaka.</p>
<p>Kabla ya kubadili njia au kupiga kona zingatia kanuni ishara/ hendiketa, vioo na tendo kabla ya kufanya uhamuzi wowote uwapo barabarani.</p>
<ol>
<li><strong>Tabia njema barabarani</strong></li>
</ol>
<p>Onyesha huruma, ustaarabu na uungwana unapokuwa barabarani na na unapo kutana na watumia barabara wengine. Mwendo wako wote daima uwe katika misingi ya kujihami.</p>
<p>&nbsp;</p>
<ol start="7">
<li><strong>Nguzo za Awali za Udereva Bora</strong></li>
</ol>
<ul>
<li>Uwajibikaji (Responsibility)</li>
<li>Umakini (Concentration)</li>
<li>Utambuzi (Anticipation)</li>
<li>Uvumilivu(Patience)</li>
<li>Kujiamini (Confidence)</li>
</ul>
<ol>
<li><strong>Uwajibikaji:</strong></li>
</ol>
<p>Dereva inabidi awajibike ipasavyo kwa gari lake na pia watu&nbsp; au mali alizozichukua&nbsp; na kwa watumia wengine wa barabara.</p>
<ol start="2">
<li><strong>Umakini na utambuzi</strong></li>
</ol>
<p>Dereva makini macho yake uona, maskio yake usikia na pua zake unusa wakati aendeshapo.&nbsp; Gari linapoanza matatizo awe mwepesi wa kugundua muungurumo wa gari, kelele mbalimbali, au harufu isiyo ya kawaida.</p>
<ol start="3">
<li><strong>Uvumilivu </strong></li>
</ol>
<p>Dereva wa gari lazima awe mvumilivu kwa sababu kazi yake ni nzito,maana wakati mwingine huweza kuchukua abiria wa aina mbalimbali hata vichaa.</p>
<ol start="4">
<li><strong>Kujiamini </strong></li>
</ol>
<p>Dereva bora anapaswa kujiamini ili aweze kufanya kazi yake kwa ufanisi isipokuwa asijiamini kupita kiasi kwani anaweza kufanya uzembe, pia ni lazima dereva aweze kuiratibu safari yake kabla ya kuondoka ili kufahamu muda wa kuondoka na muda wa kufika. Pia afahamu vituo ambavyo atasimama, na vituo vya kupata chai au chakula na mambo yote hayo lazima awafahamishe abiria wake kama anao kabla ya kuanza safari. Dereva lazima azifahamu na kuzizingatia sheria, kanuni na alama za barabara.</p>
<p>&nbsp;</p>
<p>&nbsp;</p>
<ol start="5">
<li><strong>Kulipita gari la mbele yako.</strong></li>
</ol>
<p>Ajali nyingi sana za magari chanzo huwa ni kulipita gari la mbele, pikipiki, mkokoteni au baiskeli.</p>
<p>Uzoefu unaoyesha kuwa kuwa mara nyingi gari la nyuma linapopita gari la mbele huwa linaisogelea sana na ndio ghafla hutaka kulipita.</p>
<p>Kwa kitendo hicho sio rahisi kufahamu sura ya barabara mbele kwani dereva anakuwa nyuma ya gari linguine kwa karibu, hivyo ni vema uoneshe ishara kuanzia mbali.</p>
<ol start="6">
<li><strong>Hadhi na heshima ya dereva.</strong></li>
</ol>
<p>Hadhi na heshma ya udereva iko chini sana hapa nchini Tanzania ikilingashwa na fani nyingine kama vile urubani, unahodha, uhandisi, udaktari n.k. ukweli huu umetokana na madereva mwenyewe kutopata mafunzo na taaluma juu ya kazi yao. Hivyo mikakati iliyopo ya kuwapa madereva mafunzo itasaidia kuinua kiwango cha udereva na hivyo kupandisha hadhi na heshima ya fani ya udereva.</p>
<p>&nbsp;</p>
<ol start="8">
<li><strong>Udereva bora </strong></li>
</ol>
<ul>
<li>Dereva bora ni Yule anaeliomgoza gari lake vizuri barabarani na kuwafikisha abiria wake waendako kwa wakati, salamana kwa raha.</li>
<li>Dereva bora huliondoa gari lake taratibu na kuongeza mwendo polepole kwa utulivu bila kuwatisha abiria na pia huzingatia maelekezo ya kiufundi.</li>
<li>Dereva aongezapo mwendo, apindapo kona au asimamapo bila kuzingatia taratibu za usalama barabarani daima umshutua abiria wake. Dereva bora hutekeleza kanuni na sheria zote za kazi ya udereva.</li>
</ul>
<p>&nbsp;</p>
<ol start="9">
<li><strong>Sifa za dereva bora</strong></li>
</ol>
<p><strong>Dereva bora anapaswa kujipamba na sifa zifuatazo </strong></p>
<ul>
<li><strong>Elimu</strong></li>
<li><strong>Uzoefu</strong></li>
<li><strong>Uwajibikaji</strong></li>
<li><strong>Umahiri</strong></li>
<li><strong>Tabia njema</strong></li>
</ul>
<ol>
<li><strong>Elimu</strong></li>
</ol>
<p>Elimu ya kusoma na kuandika ni muhimu ili kumwezesha kusoma na kutafsiri alama na michoro ya barabarani aidha elimu yake itamsaidia kujaza nyaraka mbalimbali zihusuzo huduma ya usafirishaji.</p>
<p>&nbsp;</p>
<ol start="2">
<li><strong>Uzoefu </strong></li>
</ol>
<p>sifa hii hupatikana kwa muda baada ya dereva kuendesha magari ya aina mbalimbali katika mazingira tofauti na kwa muda mrefu.</p>
<p>Hata hivyo yawezekana dereva akawa anajilimbikizia uzoefu usio sahihi.</p>
<ol start="3">
<li><strong>Uwajibikaji </strong></li>
</ol>
<p>Hii ni nguzo muhimu ya udereva, hivyo dereva anapaswa kuwajibika kwa abiria wake kwa kusema nao kwa lugha nzuri, kuwapa taarifa na kuwaomba radhi pindi patokeapo mushkeri.</p>
<ul>
<li>Dereva anapaswa pia kuwajibika kwa watumia barabara wengine, waajiri wake, askari wa usalama barabarani na familia yake.</li>
</ul>
<ol start="4">
<li><strong>Umahiri </strong></li>
</ol>
<p>Huu ni ufundi au ustadi unaolimbikizwa kwa uzoefu sahihi na hivyo kumpa uwezo wa kulimudu gari lake vyema katika mazingira mbalimbali.</p>
<p><strong>Umahiri wa dereva hudhihirika katika</strong>:-</p>
<ol>
<li>Kuondoa gari, kupinda kona, kuongeza aukupunguza mwendo na&nbsp; kusimamisha gari bila kusababisha mshutuko kwa abiria na watumiaji wengine wa barabara.</li>
<li>Umahiri hudhihilika katika kulipita gari linguine au kulifuata gari lingine nyuma (kumbuka ni lazima dereva uyaone matairi ya gari la mbele yako).</li>
<li><strong>Tabia nzuri</strong></li>
</ol>
<p>Dereva anatakiwa kuwa na tabia nzuri, kwani hulka yake ndiyo itakayomwezesha kuzitumia zile sifa tano za <strong>dereva bora</strong> tulizozitaja hapo juu.</p>
<p><strong>Vigezo vya tabia nzuri za dereva ni pamoja na:-</strong></p>
<ol>
<li>Umakini</li>
<li>Uungwana</li>
<li>Mazoea ya kukagua gari</li>
<li>Uvumilivu</li>
<li>Kujiamini</li>
</ol>
<p>&nbsp;</p>
<ol start="10">
<li><strong>Mambo yanayoathiri umakini wa dereva</strong></li>
<li><strong>Ulevi </strong></li>
</ol>
<p>Pombe au madawa yaleweshayo huathiri akili na hivyo kufanya macho, pua, maskio, mikono na miguu kushindwa kufanya kazi zake kwa ufanisi kutokana na akili kushindwa kuratibu vizuri kazi za viungo hivyo.</p>
<ol>
<li><strong>Uchovu</strong></li>
</ol>
<p>Si vizuri kwa dereva kufanya kazi mfurulizo zahidi ya masaa nane.</p>
<ol>
<li><strong>Njaa </strong></li>
</ol>
<p>Dereva aendeshapo ahakikishe anapata chakula, isipokuwa asile akashiba kupita kiasi au kula chakula kisicho yeyuka upesi, kwa vile hali hiyo itamfanya kusinzia.</p>
<ol>
<li><strong>Fikra </strong></li>
</ol>
<p>Punguza mawazo na fikra nzito kama vile masuala ya ajira, maswala ya jamii, ndoa n.k</p>
<ol>
<li><strong>Ujinga </strong></li>
</ol>
<p>Kutojua vyema taaluma ya udereva kwanza kuchanga kufanya dereva asiwe makini.</p>
<ol>
<li><strong>Mazingira</strong></li>
</ol>
<p>Miundo mbinu na mabadiliko ya hali ya hewa inaweza kumsababishia&nbsp; dereva silimudu gari lake</p>
<ol>
<li><strong>Mwendo </strong></li>
</ol>
<p>Ni vema dereva aendeshe gari lake kwa mwendo husio pingana na mazingira ya barabara,zingatia sheria za usalama barabarani</p>
<ol>
<li><strong>Uhusiano mwema </strong></li>
</ol>
<p>Dereva anapaswa kujenga mahusiano mema na madereva wenzake wakati wa kupisha, wafanyakazi wenzake, waajiri wake, Askari polisi (husimkimbie askari), watumia barabara wengine na abiria wake.</p>
<p>&nbsp;</p>
<ol start="11">
<li><strong>Kuwa&nbsp; tayari&nbsp; kuendesha&nbsp; gari&nbsp; kiafya</strong></li>
</ol>
<p>&nbsp;&nbsp;</p>
<p>Ajali za barabarani zinazohusisha magari makubwa yakiwemo ya abiria, hazitokei kwa bahati mbaya bali zinasababishwa:-</p>
<ul>
<li>Gari kuendeshwa na dereva asiyekuwa tayari kuendesha gari</li>
<li>Hivyo inashauriwa kuwa ni muhimu dereva mchanga na mwenye umri mdogo kupewa mafunzo ya kuwezesha kupata ufahamu wa udereva bora.</li>
<li>Madereva wenye umri mkubwa ni muhimu kupimwa hali zao za kiafya mara kwa mara na kuthibitisha uwezo wao wa kumudu mazingira ya uendeshaji barabarani na leseni zao hukaguliwa kila baada ya mwaka mmoja au miwili.</li>
</ul>
<p>&nbsp;</p>
<ol>
<li><strong><em>Athari za </em></strong>kiafya<strong><em> kwa ujumla </em></strong></li>
<li>Dereva kama watu wengine ano wajibu wa kutunza afya yake hivyo (usiwe mzinzi wala mlevi)</li>
<li>Kutoujali mwili kunaweza kusababisha udhaifu kama kuukosesha lishe ya kutosha au kuunenepesha kupita kiasi (kuwa mtu wa kiasi).</li>
<li>Ni vizuri dereva kuhakikisha kuwa hali ya afya yake haitampunguzia uwezo wa kuwa makini, uwezo wa kutambua, kuvumilia na kujiamini awapo barabarani.</li>
</ol>
<p>&nbsp;</p>
<p><strong>MAGONJWA HATARI KWA DEREVA. </strong></p>
<ol>
<li><strong>Kisukari </strong></li>
</ol>
<p>Katika ugonjwa huu kiwango cha sukari kwenye damu huzidi kiwango cha kawaida (80-120 mg/dl). Athari ya ugonjwa huu ni kwamba mtu anaweza akazimia ghafla kama hana matibabu mazuri. Pia dawa zote zinaweza zikapunguza sana sukari mwilini na mgonjwa kuweza kuzimia.</p>
<p>&nbsp;</p>
<ol>
<li><strong>Kifafa .</strong></li>
</ol>
<p>Ni marufuku mgonjwa wa kifafa kuendesha gari (mpaka control iwe nzuri yaani miaka mingi mfululizo bila kuanguka).</p>
<p>&nbsp;</p>
<ol>
<li><strong>Mgonjwa wa akili .</strong></li>
</ol>
<p>Kisheria hawaruhusiwi kuwa maderava kwa sababu ya kutokuwa na akili timamu, pia dawa zao hulewesha hivyo kuathiri ubongo.</p>
<ol>
<li><strong>Pumu (athma).</strong></li>
</ol>
<p>Ni vizuri kuwa mwangalifu hasa ukisikia dalili za ugonjwa, acha mara moja kuendesha gari. Pakiwemo mashaka ni vyema kupata ushauri wa kitaalamu kuhusu afya yako inavyoweza kuathiri utayari wa kuendesha gari kuliko kujitoa mhanga.</p>
<p><strong>ATHARI ZA HALI YA KUONA</strong></p>
<ol start="20">
<li>Ni jambo la muhimu na la msingi kwa dereva yeyote wa gari kuhakikisha kwamba anaona sawasawa. Ni vyema dereva kuweza kusoma namba &ldquo;plate&rdquo; ya gari nyingine akiwa kwenye umbali wa mita 20.5 ili kuepusha ajari.</li>
<li>Kadri watu wanavyo zeeka ndivyo uwezo wa macho kuona unavyo pungua, kama unatumia miwani tumia wakati wa mwanga wa jua tu na sio usiku.</li>
</ol>
<p><strong>&nbsp;</strong></p>
<p><strong>&nbsp;&nbsp;&nbsp;&nbsp;&nbsp;&nbsp;&nbsp; ATHARI ZA UCHOVU</strong></p>
<p>Uchovu ni hali ya upungufu wa ufanisi wa kazi na ufanisi wa mwili, hii inasababishwa na kufanya kazi kwa muda mrefu na mfululizo bila mapumziko.</p>
<p>&nbsp;</p>
<p><strong>Jinsi ya kupunguza uchovu kwa dereva:-</strong></p>
<ul>
<li>Unapokuwa na mapumziko, toka ndani ya gari na tembeatembea nje.</li>
<li>Jiepushe na mikesha ya vileo hasa wakati wa siku za kazi.</li>
<li>Uendeshaji wa usiku unaweza kuwa hatari kama hujazoea.</li>
<li>Uchovu unaweza kusababishwa na ukaaji mbaya wa kiti cha dereva</li>
<li>Kadri inavyowezakana poza joto ndani ya kebini na hakikisha unapata ubaridi.</li>
<li>Ukijiskia mchovu na mwenye kusinzia simamisha gari upate mapumziko</li>
<li>Kamwe usijaribu kutumia dawa za kuzuia usingizi au uchovu.</li>
</ul>
<p>&nbsp;</p>
<p><strong>MADHARA YA POMBE NA MADAWA YA KULEVYA KWA MADEREVA </strong></p>
<p>Pombe ni kinywaji ambacho hutumiwa na watu wengi sana ulimwenguni kama kiburudisho wakati wa kupumzika hasa baada ya kazi ngumu.</p>
<p><strong>Viwango vya pombe kwenye mwili na madhara yake.</strong></p>
<ol>
<li>20 - 80mg% hiki kiwango huleta hali ya furaha za uongo.</li>
<li><strong>ii) </strong>80-200mg% mtu huanza kutembea kwa kuyumba na maamuzi yake huanza kupotea.</li>
</ol>
<p><strong>iii) </strong>200-299mg% kuyumba yumba kunazidi .kushindwa kuzungumza kwa kawaida, maamuzi yake huzidi kuwa mabaya zaidi, tabia huzidi kuwa mbaya zaidi na huanza kutapika.</p>
<ol>
<li><strong>iv) </strong>300-399mg% mwili hufa ganzi kama mtu aliyepewa kafuti (dawa ya ngazi ya upasuaji). Kumbukumbu na kufikilia huanza kupotea.</li>
<li>v) 400gm%nazaidi- mtu huanza kushindwa kupumua, kuzima na hata kifo &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</li>
</ol>
<p>Hivyo kiasi chochote kinachozidi 80% ya pombe katika damu ni hatari sana kwa madereva amabao wanahitaji akili timamu wakati wote yaani, Uratibu mzuri, Uamuzi mzuri, Utekelezaji mzuri.</p>
<p>MATOKEO YA POMBE KWA DEREVA.</p>
<p>&nbsp;</p>
<ol>
<li>Kama umesababisha ajari unawesza kushitakiwa na kupewa adhabu, kifungo au faini au vyote viwili</li>
<li>Unaweza kuwa mmoja wa walio jeruhiwa</li>
<li>Unaweza kuwa miongoni mwa walio kufa</li>
<li>Unaweza kutakiwa kulipa matengenezo ya barabarani.</li>
</ol>
<p>&nbsp;</p>
<ol start="6">
<li><strong>MAZINGIRA YA USAFIRISHAJI</strong></li>
<li><strong>MAWASILIANO YA DEREVA </strong></li>
<li><strong>HUDUMA YA KWANZA</strong></li>
</ol>
<p><strong>&nbsp;</strong></p>
<p><strong>&nbsp;</strong></p>
<p><strong>HUDUMA YA KWANZA</strong></p>
<p><strong>&nbsp;</strong></p>
<p><strong><em>Nini maana ya huduma ya kwanza?</em></strong></p>
<p>Huduma ya kwanza inamaanisha huduma au msaada wa mwanzo unaotolewa kwa mtu anayekabiliwa na ugonjwa au madhara ya ghafla wakati daktari hayupo karibu na kabla hajapelekwa hospitali kwa matibabu zaidi.</p>
<p>&nbsp;</p>
<p><strong>Umuhimu wa huduma ya kwanza</strong></p>
<ul>
<li>Kupunguza maumivu kwa mgonjwa</li>
<li>Kuokoa maisha ya mgonjwa</li>
<li>Kuleta matumaini kwa mgonjwa.</li>
</ul>
<p>&nbsp;</p>
<p><strong>KUTUNZA SANDUKU LA HUDUMA YA KWANZA</strong></p>
<p>Sanduku la huduma ya kwanza ni nini?&nbsp; Ni sanduku ambalo hutumika kutunza vifaa pamoja na madawa yanayotumika kwenye kutoa msaada au huduma ya kwanza.</p>
<p>&nbsp;</p>
<p><strong>VIFAA MUHIMU KATIKA BOKSI LA HUDUMA YA KWANZA</strong></p>
<ul>
<li>Dawa ya kupunguza maumivu (dicloper, Panadol n.k), Bandeji, Plasta, Spiriti, Pamba, Mkasi wa kukatia vifaa vyako, Thermometer/ kipima joto, Asali--Mtu akiungua unampaka, Medical gloves, Dawa ya kuoshea mahali palipoumia,&nbsp; Dawa ya kukatisha kuharisha (k.v flagili),</li>
</ul>
<p><strong>Kumbuka</strong> Uwe na namba za simu za dharula kama vile Zima moto,Askari Polisi, Daktali n.k</p>
<p>&nbsp;</p>
<ul>
<li><strong>HUDUMA YA KWANZA KWA MTU ALIYEZIRAI.</strong></li>
</ul>
<p>Hali ya kuzirai inaweza kusababishwa na mambo yafuatayo;</p>
<ul>
<li>Maumivu makali</li>
<li>Ulegevu wa moyo</li>
<li>Habari za ghafla zilizo njema au mbaya</li>
<li>Kuona au kusikia mambo ya kuogofya</li>
<li>Uchovu kutokana na kusimama au kuketi kwa muda mrefu</li>
<li>Mahali penye hewa nzito na isiyo safi</li>
<li>Kutokwa na damu kwa wingi</li>
</ul>
<p><strong>Dalili za mtu kuzirai</strong></p>
<ul>
<li>Kupiga miayo kwa mfululizo</li>
<li>Kuona kizunguzungu</li>
<li>Kutokwa na jasho usoni, shingoni na mikononi</li>
<li>Kupumua upesi upesi</li>
<li>kuanza kupoteza kumbukumbu.</li>
</ul>
<p><strong>Namna ya kumpa huduma ya kwanza mtu aliyezirahi</strong></p>
<ul>
<li>Mlaze chali mgonjwa</li>
<li>Legeza nguo zake zote, shingoni, kifuani na kiunoni</li>
<li>Mpatie hewa nyingi safi mgonjwa na zuia watu kumsonga</li>
<li>Mpepee ili kumpatia hewa nyingi zaidi</li>
<li>Mnawishe uso wake kwa majisafi kama yanapatikana</li>
<li>Baada ya muda wa dakika 30 kupita bila matokeo, mpeleke mgonjwa zahanati.
<ul>
<li><strong>HUDUMA YA KWANZA KWA MTU ALIYEUNGUA MOTO</strong></li>
</ul>
</li>
<li>Poza majeraha ya moto kwa kupaka Asali au kwa maji.</li>
<li>Tumia mfuko safi wa plastiki kufunika majeraha ya moto ili kuzuia maambukizi.</li>
<li>Tumia kidonge cha barafu kutuliza majeraha ya moto kwenye njia za hewa, viungo muhimu, kichwa, kiwiliwili, koo na kiungo chochote majeraha.</li>
</ul>
<p>&nbsp;</p>
<ul>
<li><strong>HUDUMA YA KWANZA KWA MTU ALIYEPATA AJARI YA GARI.</strong></li>
</ul>
<ul>
<li>Funga sehemu iliyo jeruhiwa au kidonda kutokana na vitambaa safi</li>
<li>Badili vitambaa hivi mara kwa mara</li>
<li>Chumvi na maji vinaweza kutumika kusafisha jeraha au kidonda</li>
<li>Aiodini husafisha vidonda lakini lazima ichanganywe na maji.</li>
<li>Usijaribu kufunga jeraha au kidonda kilichoachwa wazi kwa zaidi ya masaa 6 hii hutatiza uponaji wa kidonda.</li>
<li>Funika sehemu yenye jeraha tu ili kuzuia maambukizi.</li>
</ul>
<p><strong>Jinsi ya kumsaidia mgonjwa mwenye kutokwa na damu nje</strong></p>
<ul>
<li>Gandamiza sehemu iliyo yokwa na damu kwa kitambaa au pamba safi</li>
<li>Inua sehemu iliyo athirika ili kupunguza kutoka kwa damu nyingi.</li>
<li>Mpumzishe mgonjwa</li>
<li>Usiondoe vitambaa vilivyo lowa damu, weka kutambaa kingine juu yake mpaka damu itakapo katika.</li>
<li>Omba msaada wa Hospitali iliyo karibu.</li>
</ul>
<p><strong>Jinsi ya kumsaidia mgonjwa mwenye kutokwa na damu kwa ndani.</strong></p>
<ul>
<li>Mlaze mgonjwa ikiwa ameinua miguu juu</li>
<li>Mlaze kwa ubavu</li>
<li>Mfunike</li>
<li>Hakikisha majeraha madogo madogo yanahudumiwa</li>
<li>Mpeleke hospitali kwa matibabu</li>
</ul>
<p><strong>Kuzuia kuambukuzwa kwa majeraha </strong></p>
<p>Vidonda vyote vya nje huambukizwa na bacteria kwa haraka</p>
<p>Zuia maambukizi kwa taratibu zifuatazo</p>
<ul>
<li>Osha mikono yako inapobidi kabla ya kutoa huduma ya kwanza na vaa gloves au mfuko wa plastiki laini.</li>
<li>Safisha kidonda kwa maji safi na pangusa ili kuondoa uchafu wote ulio zunguka kidonda.</li>
<li>Usiguse au kukohoa karibu na kidonda</li>
<li>Usiguse sehemu ya kitambaa ambayo itagusa kidonda wakati wa kufunga.</li>
<li>Ukisha maliza kutoa huduma vua mpira kwa uangalifu na osha mikono yako tena.</li>
</ul>
<p><strong>Angalizo:</strong> Ajali ya majeruhi ikitokea msihangaike na usafi kabla ya kumfikisha mgonjwa hospitalini akiwa mzima kwani lengo la kuokoa maisha yake.</p>
<ul>
<li><strong>HUDUMA YA KWANZA KWA MTU ALIYENG&rsquo;ATWA NA NYOKA</strong></li>
</ul>
<p>Nyoka ni mnyama hatari sana pale anapomng&rsquo;ata mtu, anaweza kusababisaha kifo hapo hapo au baada ya muda. Mtu aliyeng&rsquo;atwa na nyoka anahitaji kuwahishwa kwenye kituo cha afya haraka wakati utaratibu wa kumpeleka hospitali ukiwa unafanyika bado ni muhimu kumpa huduma ya kwanza.</p>
<p><strong>Dalili anazopata mtu baada ya kung&rsquo;atwa na nyoka</strong> hutegemea aina ya nyoka. Kuna aina za nyoka ambazo huleta dalili hapo hapo na aina nyingine ambazo dalili huchelewa.</p>
<p><strong>Baadhi ya dalili ni pamoja na;</strong></p>
<p>(i) kuvimba sehemu au mguu uliong&rsquo;atwa, (ii) Maumivu sehemu aliyong&rsquo;atwa, (iii) Ngozi kubadilika rangi hasa sehemu iliyong&rsquo;atwa, (iv) Kutokuona vizuri,&nbsp;&nbsp;&nbsp;&nbsp; (v) kichefuchefu n.k.</p>
<p><strong>&nbsp;Jinsi ya kumhudumia mtu aliyeng&rsquo;atwa na nyoka.</strong></p>
<ul>
<li>Hakikisha mgonjwa anatulia, asihangaike wala kutembea tembea.</li>
<li>Mlaze mgonjwa chini, asiinue sehemu iliyong&rsquo;atwa juu zaidi ya usawa wa moyo na hii itasaidia kupunguza sumu kusambaa mwilini.</li>
<li>Ondoa vitu vinavyobana Kama nguo za kubana kwenye sehemu iliyong&rsquo;atwa kwani sehemu hiyo inaweza kuvimba.</li>
<li>Funga sehemu ya juu ya eneo lililong&rsquo;atwa na nyoka ili kuzuhia sumu isisambae mwilini haraka.</li>
<li>Angalia hali ya mgonjwa, joto la mwili, mapigo ya moyo na upumuaji. Kama anakuwa wa baridi mlaze chali kisha umfunike blanketi.</li>
<li>Muwahishe kituo cha afya na kama nyoka aliyemng&rsquo;ata yupo ama amekufa basi nenda naye hospitali.</li>
</ul>
<p>&nbsp;</p>
<p><strong>Huduma ya kwanza kwa mama mjamzito</strong></p>
<p>Unapopatwa na tatizo la mama mjamzito kupata uchungu wa ghafla kwenye gari lako. Kumbuka madhumuni ya huduma ya kwanza ni:</p>
<ul>
<li>Kuokoa mama na motto</li>
<li>Motto mchanga akizaliwa apate joto la kutosha</li>
<li>Kuwa mwangalifu na kitovu</li>
</ul>
<p><strong>Mambo ya awali ya kufanya kabla ya kumuhudumia mama mjamzito anaye umwa uchungu:-</strong></p>
<ul>
<li>Tafuta msaidizi ambaye ni mwanamke.</li>
<li>Weka tayari vifaa muhimu k.v wembe mpya, gloves, taulo safi, blanketi n.k</li>
<li>Tafuta sabuni kwa ajiri ya kuosha mikono ili iwe safi.</li>
<li>Mhakikishie huyo mama usalama wake na hakuna anaye mchungulia</li>
</ul>
<p><strong>Baada ya mtoto kuzaliwa</strong></p>
<ul>
<li>Mkaushe na kumfunika ili apate joto</li>
<li>Baada ya kukata kitovu usijaribu kulazimisha kuvuta kondo (placenta) kutoka ila liache litoke lenyewe.</li>
</ul>
<p><strong>&nbsp;</strong></p>
<p><strong>&nbsp;</strong></p>
<ol start="9">
<li><strong>VIFAA VYA USALAMA NA NAMNA YA KUTUMIA</strong></li>
</ol>
<p>Vifaa muhimu ambavyo ni lazima kwa kila gari kuwa navyo;</p>
<ul>
<li>Tairi la akiba</li>
<li>Spana ya tairi</li>
<li>Jeki</li>
<li>Alama ya pembe tatu</li>
<li>Kamba ya kuvutia gari</li>
<li>Mafuta ya breki pamoja nay a steringi</li>
<li>Waya za kupigia gari moto. (Jump leader)</li>
<li>Waya za umeme pamoja na &lsquo;fuse&rdquo;</li>
<li>Utepe wa kufungia waya</li>
<li>Tochi yenye betri na glopu za akiba</li>
<li>Maji ya betri ikibidi</li>
<li>Maji ya kawaida</li>
<li>Mikanda ya feni (fan belt)</li>
<li>Vibanio vya mifereji ya maji (hose clip)</li>
<li>Chepeo (chuol)</li>
<li>Vifaa vya kuzimia moto (fire extinguisher).</li>
</ul>
<p>&nbsp;</p>
<p><strong>4.6.1 Matumizi ya vifaaa vya usalama</strong></p>
<ul>
<li>Tairi la spea, jeki na spana</li>
</ul>
<p>Vifaa hivi vitatu vinakwenda pamoja wakati wote.</p>
<p>Tairi kwenye gari lazima libadirishwe endapo limegundulika lina kasoro zifuatazo;</p>
<ul>
<li>Lina pancha au limepasuka</li>
<li>Limekwisha kuzidi kiwango kinachotakiwa kisheria.</li>
<li>Upepo umepungua na hapana uwezekano wa kujaza kwa wakati huo</li>
<li>Rimu yake imepinda</li>
<li>Tairi kuwa zito upande, linalosababisha mtikisiko wa usukania.</li>
<li>Alama ya pembe tatu</li>
</ul>
<p>Alama hii hutumika kama ONYO kwa madereva wengine kutoka pande zote za barabara kwamba mbele yako kuna hatari isiyo fahamika.</p>
<ul>
<li>Kamba ya kuvutia</li>
</ul>
<p>Kama gari linatakiwa kuvutwa basi ni vizuri kazi hiyo kufanywa mchana. Tumia kamba ya manila au kamba ya ya chuma yenye urewfu wa mita 5 kumbuka kuweka kitambaa chekundu katikati ya kamba.</p>
<ul>
<li>Mafuta ya breki</li>
</ul>
<p>Ni lazima mafuta ya breki yanapopungua kwenye mtungi wake yaongezwe mara moja hali kadhalika yale ya steringi.</p>
<ul>
<li>Waya wa kupigia moto gari (waya wa ku-bust betri).</li>
</ul>
<p>Hizi waya hutumika kuwashia gari endapo limeshindwa kupiga stati kwa kutumia betri yake yenyewe.</p>
<ul>
<li>Waya za umeme pamoja na utepe wa kufungia</li>
</ul>
<p>Waya wenye michubuko ni sharti ubadirishwa mara moja ili kuzuia shoti ya umeme.</p>
<ul>
<li>Maji ya betri na maji ya radiator</li>
</ul>
<p>Kupungua kwa maji ya betri kunaweza kusababisha matatizo kwenye betri, hivyo hata kuathiri mfumo mzima wa utoaji umeme ndani ya gari.</p>
<ul>
<li>Mkanda wa feni (Fan belt)</li>
</ul>
<p>Matatizo yanayo sababishwa na kukatika kwa mkanda wa feni</p>
<ul>
<li>Kupanda kwa joto</li>
<li>Kukosa umeme toka kwenye ortaneta</li>
<li>Vifaa vya kuzimia moto</li>
</ul>
<ol>
<li>Extinguisher yenye unga mkavu ndani ya mtungi</li>
<li>Extinguisher yenye gesi iliyo katika hali ya umajimaji.</li>
</ol>
<p><strong>Vitu ambavyo&nbsp; unapaswa kuvichukua&nbsp; kwenye&nbsp; gari:</strong></p>
<ul>
<li>Leseni ya biashara wakara wa usajili wa gari, stika ya leseni ya</li>
<li>Barabara, na stika ya bima (vibandikwe ndani&nbsp; kwenye&nbsp; kioo cha mbele</li>
<li>Kisanduku cha huduma ya kwanza</li>
<li>Tairi la akiba &ndash; ijazwe upepo&nbsp; sahihi</li>
<li>Spana ya gurudumu</li>
<li>Vibao viwili&nbsp; vya&nbsp; taahadhari&nbsp; vya pembe tatu vyekundu (hivi&nbsp; huhitajika kisheria)</li>
<li>&nbsp;</li>
</ul>
<p>&nbsp;</p>
<p>&nbsp;</p>
<p>&nbsp;</p>
<p><strong>Vingine muhimu ni: </strong></p>
<ul>
<li>Mfuko wa spana wa bisibisi</li>
<li>Utepe</li>
<li>Pampu ya mguu</li>
<li>Mkanda wa feni wa akiba</li>
<li>Oili ya injini</li>
<li>Mafuta ya breki</li>
<li>Kipozeo cha akiba</li>
<li>Kamba ya kuvutia</li>
<li>Fyuzi za akiba kwa ajili&nbsp; ya mfumo wa umeme</li>
<li>Kebo kwa ajili ya&nbsp; kuchajia betri</li>
<li>Poda kavu&nbsp; ya kuzimia&nbsp; moto&nbsp; isiyo pungua kg 1.</li>
</ul>